La storia di Linux
30 anni da open source

Era il 25 agosto 1991 quando un giovane informatico finlandese di nome Linus Torvalds annunciò a una community di programmatori che stava creando un nuovo sistema operativo aperto, perché insoddisfatto di Minix, il sistema operativo usato a quel tempo. Nel messaggio pubblicato su Usenet nel Newsgroup "comp.os.minix", l’informatico che allora era uno studente dell’università di Helsinki chiedeva un parere su quanto aveva creato.

Il 17 settembre 1991, Torvalds rilasciò la prima kernel Linux: da allora quel progetto nato come hobby è diventato uno dei sistemi operativi open source più utilizzati, soprattutto tra gli sviluppatori ma anche in molte aziende. Dopo 30 anni, Linux ne ha fatta di strada: dopo essere rilasciato come software libero sotto licenza GNUv2, oggi viene utilizzato per PC, server, smartphone, smart speaker e persino per i software per le automobili.


Linux: come è nato

Tutto iniziò come un semplice hobby, dall’esigenza di Torvalds di trovare un sistema operativo simile a Unix per il suo nuovo PC basato su 386 a 32 bit. A quel tempo, veniva utilizzato per la maggiore il sistema Minix. in sistema basato su un’architettura a microkernel che era stato progettato come una versione minimale di Unix per PC IBM e computer IBM PC/AT. Neanche un mese dopo il suo annuncio, Torvalds rilasciò il primo kernel Linux versione 0.01.


La storia di Linux: le tappe
1991: Linus Torvalds annuncia la nascita di Linux
1991: Torvalds rilascia il primo kernel Linux
1993: viene rilascia Slackware Linux
1993: nasce The Debian Project
2000: Red Hat rilascia Red Hat Enterprise Linux
2007: Google annuncia Android, un sistema operativo mobile che esegue un kernel Linux modificato
2021: Linux atterra su Marte come parte dell'elicottero Ingenuity sul rover Perseverance.
